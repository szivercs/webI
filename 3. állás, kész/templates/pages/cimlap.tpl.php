<h2>Mentsvár az Állatokért és Környezetünkért Közhasznú Alapítvány</h2>	
			<p>2003. február 07-én hoztuk létre kiemelkedően közhasznú állatvédő szervezetünket, a Mentsvár az Állatokért Alapítványt.</p>
			<p>Ennek első lépéseként 2005 októberében létre hoztuk Ideiglenes Befogadó Telepünket Kecskemét külterületén, Kisfái 211. sz. alatt.</p>
			<p>2006. július 28-án megkaptuk az állatmenhely működtetéséhez szükséges engedélyeket így Ideiglenes Befogadó Telepünk ettől kezdve hivatalosan állatmenhelyként üzemel. Alapítványunk, elsősorban a beteg és idős kutyák rehabilitációját, azok új gazdához jutását szorgalmazza. Folyamatos munkát végzünk ivartalanítási akciók, gazditalálkozó szervezésében, szakértők segítségével oktatás, ismeretterjesztő, szemléletformáló előadások lebonyolításában.</p>
			<p>Az 1%-os szórólap nyomtatása és a különböző médiumokban megjelent hirdetéseink is ezt a célt szolgálják. Az országban több rászoruló menhelyet is támogatunk, táppal, hússal vagy oltó anyaggal.</p>
			<p>Legutóbb parvo vakcinával segítettünk..( lásd a köszönő levelek www.mentsvar.hu) Úgy gondoljuk bárhol is élnek, a rászoruló állatok védelme, ellátása a beteg és idős állatok gyógyítása alapítványi célunkat szolgálja. Munkánkkal, szeretnénk elérni, hogy az állatokkal való kíméletes bánásmód, tudatos magatartás és a felelős, humánus állattartási, állatvédelmi kultúra minél szélesebb körben elterjedjen, hogy kedvenceinkre mihamarabb szebb, biztonságosabb, szeretet teljesebb, „életszerűbb” élet várjon.</p>
			<p>Mentsvár az Állatokért és Környezetünkért Kiemelkedően Közhasznú Alapítvány</p>
			<p>6000 Kecskemét, Petőfi S. u. 1/b.</p>
			<p>Honlap: www.mentsvar.hu</p>
			<p>E-mail: info@mentsvar.hu</p>
			<p>6000 Kecskemét, Kisfái 211.</p>